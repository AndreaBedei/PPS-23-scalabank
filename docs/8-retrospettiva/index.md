# Conclusioni
Nel presenta capitolo si riporta la retrospettiva circa l'andamento dello sviluppo del progetto, i possibili sviluppi futuri e i commenti finali.
<!--Restrospettiva (descrizione finale dettagliata dell'andamento dello sviluppo, del backlog, delle iterazioni; commenti finali)
Si noti che la retrospettiva è l'unica sezione che può citare aneddoti di cosa è successo in itinere, mentre le altre sezioni (anche i requisiti) fotografino il risultato finale. Se gli studenti decideranno (come auspicato) di utilizzare un product backlog e/o dei backlog delle varie iterazioni/sprint, è opportuno che questi siano file testuali tenuti in versione in una cartella "process", così che sia ri-verificabile a posteriori la storia del progetto.-->

## Descrizione dell'andamento dello sviluppo
Nel seguito si riportano alcune riflessioni e valutazioni circa l'andamento dello sviluppo del progetto, concentrati in particolare sulla metodologia agile adottata e sulle tecniche apprese grazie al corso.

Come detto più volte nel corso della presente relaizone, il team di sviluppo ha adottato una metodologia ispirata a Scrum, semplificandola ed adattandola al contesto accademico e allo sviluppo del progetto in concomitanza con altri esami/impegni personali.

Sicuramente tale metodologia di sviluppo ha apportato enormi benefici per quanto riguarda la realizzazione del progetto, tuttavia il team di sviluppo ha avvertito anche qualche svantaggio.

Nei due elenchi puntati che seguono ci teniamo ad evidenziare alcuni aspetti, sia positivi che negativi, che sono emersi ed abbiamo notato.

Aspetti positivi:
- maggiore trasparenza &rarr; grazie ai daily scrum frequenti si è sicuramente favorita la condivisione dello stato d'avanzamento del progetto e le sue problemtiche
- feedback costante e frequente sempre grazie ai meeting continui e ripetuti
- maggiore adattabilità &rarr; l'approccio iterativo ed incrementale ha consentito al team di sviluppo di adattarsi con maggiore efficacia e velocità ai cambiamenti dei requisiti e delle priorità
- collaborazione aumentata (anche grazie a sessioni di pair/team programming)
- maggiore impegno a rispettare scadenze e tempistiche grazie alla suddivisione del progetto in sprint prefissati.

Tra gli aspetti negativi emersi occorre invece citare:
- resistenza al cambiamento &rarr; inizialmente alcuni membri del team hanno avvertito un po' di contrarietà alla nuova metodologia di sviluppo e di conseguenza per loro è stato più impegnativo adattarsi
- sovraccarico di meeting &rarr; nonostante gli innegabili vantaggi dei meeting sopra riportati è stato molto impegnativo cercare di essere presenti in ogni meeting e talvolta il meeting è stato avvertito quasi come un ostacolo o tempo "sprecato" rispetto al mettersi all'opera
- pressione costante &rarr; i meeting frequenti e la suddivisione dello sviluppo in sprint ha creato una leggera pressione ma costante per consegnare gli artefatti rispettando le scadenze.

Come ogni cosa dunque anche la metodologia Scrum offre sia vantaggi che svantaggi, ma a nostro avviso i vantaggi sono molto preziosi e anche se tali vantaggi hanno richiesto dei sacrifici per essere ottenuti a nostro avviso la metodologia è più che valida, anche perchè riteniamo che è in buona parte grazie ad essa se siamo riusciti a consegnare il progetto in tempo (addirittura con qualche giorno di anticipo) ed implementando tutti i requisiti richiesti (anche qualcuno opzionale).

## Migliorie e sviluppi futuri
Sicuramente il framework sviluppato offre enormi potenzialità e possibilità di espansione/miglioramento.

Nell'elenco puntato seguente si riportano alcune idee implementabili:
- miglioramento dell'interfaccia utente &rarr; ricordiamo che l'interfaccia utente non era il risultato del nostro progetto, bensì un indicatore della qualità e flessibilità del framework prodotto, pertanto non essendoci concentrati troppo sull'intuitività e responsività dell'interfaccia si potrebbero dedicare degli sforzi in tal senso
- ottimizzazione del codice tramite ulteriore refactoring ed estensionione del test coverage
- implementazione di aspetti di sicurezza adatti al contesto bancario (ad esempio un sistema di autenticazione a due fattori)
- integrazione con servizi esterni che offrano API utili (ad esempio relative a pagamenti o notifiche)
- aggiungere funzionalità avanzate di reportistica e analisi finanziaria.

## Commenti finali
Nonostante le migliorie applicabili che sono state riportate nella sezione precedente, il team è molto soddisfatto del lavoro svolto e della metodologia di sviluppo adottata.

Gli sforzi perseguiti hanno permesso non solo di terminare il progetto con qualche giorno di anticipo, ma hanno anche permesso il sistema sviluppato rispetti tutti i requisiti emersi.

A nostro avviso comunque i commenti finalli dovrebbero concentrarsi più sul processo che del prodotto, siccome è sul processo che il team ha dedicato maggiore focus piuttosto che sul prodotto finale.

In tal senso, a nostro avviso la metodologia di sviluppo adottata, seppur con qualche limite e svantaggio, ha apportato enormi benefici, pertanto la terremo sicuramente in considerazione nei prossimi progetti (sia accademici che lavorativi), magari adattandola forti dell'esperienza di questo progetto.

Oltre alla soddisfazione per il lavoro svolto, il team di sviluppo ritiene molto stimolante l'opportunità offerta dal presente progetto di misurarsi con le lezioni apprese durante il corso e sperimentare dal punto di vista più pratico e in prima persona gli aspetti teorici (sia di programmazione funzionale che di sviluppo agile) emersi durante le lezioni teoriche in classe.

In sintesi, il team di sviluppo è concorde sulla crescita e miglioramento (sia individuale che complessiva) delle abilità non tanto di programmazione, ma di organizzazione, gestione, coordinazione e sincronizzazione dello sviluppodi un progetto software non banale (aspetto erronamente ritenuto secondario ma che invece risulta essere di fondamentale importanza siccome l'adozione di una corretta metodologia di sviluppo è il primo passo imprescindibile per un prodotto software di successo e uno sviluppo efficace).

[TORNA ALL'INDICE](../index.md) |
[PRECEDENTE CAPITOLO](../7-testing/index.md)