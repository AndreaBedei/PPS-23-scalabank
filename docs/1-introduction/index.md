# INTRODUZIONE
Il presente progetto mira a realizzare un framework bancario con annesso esempio di applicazione (con anche interfaccia grafica) tramite un processo di sviluppo basato su Scrum.

L'idea del progetto è nata al fine di offrire alla comunità di sviluppatori una libreria Scala riguardante il dominio delle banche che sia quanto più possibile completa e corretta.

Per perseguire tale ambizioso obiettivo, occorre anche evidenziare come il rispetto dei principi di progettazione, delle best practice e dei design pattern presentatici a lezione sia stato fin da subito ritenuto dal team importante tanto quanto il codice sviluppato in sè.

Il framework è concentrato in gran parte sulla modellazione delle entità e delle operazioni tipiche del contesto bancario, quali:
- ente bancario e relative filiali (sia fisiche che virtuali)
- diverse tipologie di conto corrente
- classiche operazioni bancarie (come deposito, prelievo, visualizzazione saldo...)
- diverse tipologie di cliente
- stima mutui
- modellazione del personale bancario
- gestione appuntamenti.

Le caratteristiche ritenute indicative della buona riuscita del progetto sono da considerare la facilità d'implementazione di un'interfaccia grafica partendo dalla libreria base, il funzionamento corretto di tutti i moduli che compongono la libreria e l'organizzazione del codice in modo che sia chiaro, ben documentato e facilmente riusabile.

[TORNA ALL'INDICE](../index.md) | 
[PROSSIMO CAPITOLO](../2-development-process/index.md)